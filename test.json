[
    {
        "author": "李白",
        "paragraphs": [
            "白玉誰家郎，回車渡天津。",
            "看花東上陌，驚動洛陽人。"
        ],
        "title": "橫吹曲辭 洛陽陌",
        "id": "7f968ba8-1a23-4916-8b55-97f03e8cfe1e"
    },
    {
        "author": "崔顥",
        "paragraphs": [
            "長安甲第高入雲，誰家居住霍將軍。",
            "日晚朝回擁賓從，路傍拜揖何紛紛。",
            "莫言炙手手可熱，須臾火盡灰亦滅。",
            "莫言貧賤即可欺，人生富貴自有時。",
            "一朝天子賜顏色，世上悠悠應始知。"
        ],
        "title": "橫吹曲辭 長安道",
        "id": "c62ec987-4594-4d23-b0b1-868fcfbd7127"
    }
]